"$ ༄༅། །འཕགས་པ་ནོར་ཕྱུགས་བསྲུང་ཞིང་སྤེལ་བ་ཞེས་བྱ་བ་བཞུགས་སོ།། །།

༄༅། །རྒྱ་གར་སྐད་དུ། ཨཱརྻ་ཀུ་བེ་ར་རཏྣ་བྷ་བྷེ་སརྦ་ཏ་ནཱ་མ། བོད་སྐད་དུ། འཕགས་པ་ནོར་ཕྱུགས་བསྲུང་ཞིང་སྤེལ་བ་ཞེས་བྱ་བའི་གཟུངས། ནོར་བདག་ཀུ་བེ་ར་ལ་ཕྱག་འཚལ་ལོ། ནོར་བདག་ཆེན་པོ་ལྷ་ཡི་ལྷ། །ནོར་རྣམས་ཐམས་ཅད་བསྲུང་ཞིང་སྤེལ། ནོར་ལ་གནོད་བྱེད་གེགས་རྣམས་ཀུན། །སྐད་ཅིག་ཉིད་ལ་ཐལ་བར་རློག །ནོར་ནད་ཐམས་ཅད་རབ་ཏུ་སྲུངས། །ཆོམ་རྐུན་གྱིས་ནི་འཕྲོག་པར་དཀའ། །གློ་དང་ཧོན་དང་ཚིག་སྒོར་ཚ། འབྲུམ་དང་ཤིག་དང་རྒྱུ་ནད་དང༌། །ཚེར་འབམ་མཁྲིས་སྐྱུར་ཨོག་འབུད་དང༌། །རྔོ་དང་འབྲས་དང་ཀླད་ནད་གཟེར། །ཤ་ཟ་ཕར་སྤྱང་གཅན་ཟན་འཚེ། དེ་དག་མ་རུངས་ལོག་པར་ལྟ། ནོར་ཕྱུགས་རྣམས་ལ་སྲུང་དུ་གསོལ། །ཨོཾ་ན་མོ་རཏྣ་ཏྲ་ཡཱ་ཡ། ཀུ་བེ་ར་ཨ་ར་ཙེ་སརྦ་བུདྡྷ་དྷརྨ་ཀོའུ་ཤ་བི་ཏ་རཏྣ་པཱ་རི་ཤ་ཀ་ར་དྷི་ཤ་ཏ་ཡ་སྭཱ་ཧཱ། །ནོར་ཕྱུགས་སྤེལ་ཞིང་བསྐྱབ་ཏུ་གསོལ། །ཀུན་ནས་མི་མཐུན་ཕྱོགས་དུས་བལྟ། །དགྲ་དང་ཆོམ་རྐུན་འཇིགས་ལ་སོགས། །དེ་དག་ཀུན་ལ་མི་འཇིགས་སྦྱིན། ནོར་བཟང་ནོར་སྤེལ་སྲིད་པའི་རྒྱལ། །རྒྱལ་བའི་མཆོག་སྟེ་ནོར་རྣམས་སྲུངས། །ན་མོ་རཏྣ་ཏྲ་ཡཱ་ཡ། ཀུ་བེ་ར་རཏྣ། ན་མ་མ་ཀི་མཾ་རཀྵ་སྲུངས་ཤིག་སྭཱ་ཧཱ། ཨོཾ་དེ་བ་ཛམྦྷ་ལཱ་ཡ་སྭཱ་ཧཱ། ཨོཾ་ཁ་ག་ར་ཛམྦྷ་ལཱ་ཡ་སྭཱ་ཧཱ། ཨོཾ་སུརྻ་ཛམྦྷ་ལཱ་ཡ་ས་ཧྭ། ཨོཾ་ཙནྡྲ་ཛམྦྷ་ལཱ་ཡ་སྭཱ་ཧཱ། ཨོཾ་ཧ་ར་བྷེ་ཛམྦྷ་ལཱ་ཡ་སྭཱ་ཧཱ། ཨོཾ་ཏི་སྟི་ཛམྦྷ་ལཱ་ཡ་སྭཱ་ཧཱ། ཨོཾ་ཡཱ་མ་ཛམྦྷ་ལཱ་ཡ་སྭཱ་ཧཱ། ཨོཾ་ཨཀྵ་ཛམྦྷ་ལཱ་ཡ་སྭཱ་ཧཱ། ཨོཾ་ན་ག་ཛམྦྷ་ལཱ་ཡ་སྭཱ་ཧཱ། ཨོཾ་ཡཀྵ་ཛམྦྷ་ལཱ་ཡ་སྭཱ་ཧཱ། ཨོཾ་རཀྵ་ཛམྦྷ་ལཱ་ཡ་སྭཱ་ཧཱ། ཨོཾ་ཡོད་བྷེ་ཛམྦྷ་ལཱ་ཡ་སྭཱ་ཧཱ། ཨོཾ་ཨ་ཀ་ན་ཛམྦྷ་ལཱ་ཡ་སྭཱ་ཧཱ། ཨོཾ་བ་རུ་ན་ཛམྦྷ་ལཱ་ཡ་སྭཱ་ཧཱ། ཨོཾ་ཀི་ཤི་ཏི་ཛམྦྷ་ལཱ་ཡ་སྭཱ་ཧཱ། ཨུ་ཡུ་ཤ་ཛམྦྷ་ལཱ་ཡ་སྭཱ་ཧཱ། སརྦ་སི་ཏི་མ་ཧཱ་བ་སུ་པུཥྚིཾ་ཀུ་རུ་ཡེ་སྭཱ་ཧཱ། ན་མོ་རཏྣ་ཏྲ་ཡཱ་ཡ། མ་ཧཱ་ཡཀྵ་ཛམྦྷ་ལ་ཛ་ལེནྡྲ་ཡེ་བྷ་སུ་རཏྣ་སྭ་སྟི་པུཥྚིཾ་ཀུ་རུ་ཡེ་ས་ཧཱ།

ཏདྱ་ཐཱ། ན་མོ་སྟུད་ཏེ། མ་ཧཱ་ཡཀྵ་ཛམྦྷ་ལ་ག་ན་པ་ཏེ། ཀ་ཏ་ཀ་ཏ། ཀི་ཏི་ཀི་ཏི། ཀུ་ཏུ་ཀུ་ཏུ། མ་ཏ་མ་ཏ། ད་ར་ད་ར། ད་ཧ་ད་ཧ། གྷྲྀ་ཧྣ་གྷྲྀ་ཧྣ། བྷ་དྷ་བྷ་དྷ། ཛམྦྷ་ཛམྦྷ། སྨ་ཡ་མ་ནུ་སྨ་ར་ན་མོ་སྟུད་ཏེ། རུ་ཏྲ་ས་ཙི་ནི་སྭཱ་ཧཱ། ཨ་བྷའུ་ནི་དྷུཀྵ་བྷ་ཙི་ཏ་ཧ་ར་ན། བྷས་མ་གད་ཚ་ཐ། མ་ཧཱ་བྷཱ་ཡ། མ་ཏ་བྷ་ལ་ཧ་ཧ་སྟི་དྷ་ཀྵི་གོ་ཡ་སྲ་ཀོ་ད་པ་ལ་ཡཱ། ཏདྱ་ཐཱ། ཨོཾ་ཀུ་རུ་ཀུ་རུ། མུ་རུ་མུ་རུ་ཙུ་རུ་ཙ་རུ། ན་མོ་ན་མ་ཡེ་སྭཱ་ཧཱ། ས་ཏི་བྷ་སུ་པུཥྚིཾ་ཀུ་རུ་ཡེ་སྭཱ་ཧཱ། །གཟུངས་སྔགས་འདིའི་ཆོ་ག་དང་དོན་ནི། རིགས་ཀྱི་བུའམ། རིགས་ཀྱི་བུ་མོ་གང་གིས་བྲིས་པ་དང༌། འཆང་བ་དང༌། ཀློག་པ་དང༌། ཁ་ཏོན་བྱེད་པ་དང༌། ཀུན་ཆུབ་པ་དང༌། ཙནྡན་གྱི་ཕྱེ་མས། དཀྱིལ་འཁོར་གྲུ་བཞི་བྱས་ཏེ། ཁྲུས་དང་མཚམས་ལེགས་པར་བཅད་ནས། སྤོས་དང༌། མེ་ཏོག་དང༌། རྒྱལ་མཚན་དང༌། མར་མེའི་འཕྲེང་བ་དང༌། རོལ་མོ་དང༌། གསེར་དང༌། དངུལ་དང༌། ནོར་བུ་དང༌། མུ་ཏིག་དང༌། རྡོ་རྗེ་དང༌། བཻ་ཌཱུརྻ་དང༌། དུང་དང༌། མན་ཤེལ་དང༌། བྱུ་རུ་དང༌། ས་ལེ་སྦྲམ་དང༌། མཆོད་པའི་ཡོ་བྱད་དཔག་ཏུ་མེད་པས། སངས་རྒྱས་དང༌། བྱང་ཆུབ་སེམས་དཔའ་དང༌། འཕགས་པ་ཛམྦྷ་ལ་ལ་སོགས་པ། གནོད་སྦྱིན་བྱེ་བ་འབུམ་ཕྲག་དུ་མ་མཆོད་ཅིང་བསྟོད་པ་དང༌། རྗེས་སུ་བསྒྲུབ་པ་དང༌། གསལ་བར་བྱས་ཏེ། མཐའ་ན་ཡང་ནུབ་གཅིག་གཉིས་གསུམ་དུ་བཏོན་ན། རིགས་ཀྱི་བུ་དེའི་ཁྱིམ་དང༌། བང་མཛོད་དང༌། གནས་ཁང་ཐམས་ཅད་དུ་གསེར་དང༌། དངུལ་དང༌། འབྲུ་དང༌། རྟ་དང༌། ལུག་དང༌། གནག་དང༌། གླང་པོ་ཆེ་དང༌། མ་ཧེ་དང༌། ཡོ་བྱད་ཐམས་ཅད་ཀྱིས་གང་ཞིང་འཕེལ་བར་འགྱུར་རོ། །ནད་དང་གནོད་པ་དང༌། རིམས་དང༌། དུས་མ་ཡིན་པར་འཆི་བ་དང༌། ས་གཡོ་བ་དང༌། རྒྱལ་པོའི་ཆད་པ་དང༌། སྐར་མདའ་ལྟང་བ་དང༌། ཕ་རོལ་གྱི་དམག་ཚོགས་འོང་བ་དང༌། མུ་གེའི་བསྐལ་པ་དང༌། གནོད་པ་ཐམས་ཅད་མེད་པར་འགྱུར་རོ། །རིགས་ཀྱི་བུ་དེའི་ཕྱིར་དུས་ལ་འབབ་པར་གྱིས་ཤིག །གསེར་གྱི་འོད་ཅན།

གནོད་སྦྱིན་ཐམས་ཅད་ཀྱི་གཟུངས་འདི་མཆོད་པ་དང༌། བསྟོད་པ་དང༌། བསྒྲུབ་པར་གྱིས་ཤིག །ཟུངས་ཤིག །ཆོངས་ཤིག །ཀློགས་ཤིག །སྟོན་ཅིག །གཞན་དག་ལ་ཡང་རྒྱ་ཆེར་ཡང་དག་པར་རབ་ཏུ་སྟོན་ཅིག །དེའི་ཡོན་ཏན་དང་ཕན་ཡོན་ནི། བསམ་གྱིས་མི་ཁྱབ་པ་དང་མཚུངས་པ་མེད་དོ། །བཅོམ་ལྡན་འདས་ཀྱིས་བཀའ་བསྩལ་པ་དང༌། དེ་ནས་ལྷའི་དབང་པོ་བརྒྱ་བྲིན་གྱིས། གསེར་གྱི་འོད་ཅན་གནོད་སྤྱིན་རྣམས་ཀྱི་གཟུངས་འདི་ཐོས་ནས། རབ་ཏུ་དགའ་བ་དང༌། ཡིད་སྤྲོ་བ་ཆེན་པོ་དཔག་ཏུ་མེད་པ། ཚད་མེད་པ། གཞལ་དུ་མེད་པར་ཡིད་བདེ་བ་རབ་ཏུ་བསྐྱེད་དེ། བཅོམ་ལྡན་འདས་ལ་ལན་འབུམ་ཕྲག་དུ་མར་བསྐོར་བ་བྱས་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ནས། ཐལ་མོ་སྦྱར་ཏེ། ཚིགས་སུ་བཅད་པ་འདི་དག་གསོལ་ཏོ། །རྣམ་དག་སྐུ་མངའ་མཆོག་ཏུ་གཟུགས་བཟང་བ། །ཡེ་ཤེས་རྒྱ་མཚོ་གསེར་གྱི་ལྷུན་པོ་འདྲ། །གྲགས་པ་འཇིག་རྟེན་བཀྲ་དང་ལྷམ་མེ་བ། །གསེར་གྱི་མདོག་ཅན་མི་དང་ལྷ་ཡི་ལྷ། །མགོན་པོ་མཆོག་ཉིད་ཁྱོད་ལ་ཕྱག་འཚལ་བསྟོད། །ཡང་ལྷའི་དབང་པོས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །གང་གིས་བསྟོད་པ་དང༌། ཉེ་བར་བསྙེན་པ་དང༌། སྒྲུབ་པ་དང་རྗེས་སུ་ཡི་རང་བགྱིད་པ་དེ་ལ་ཡོན་ཏན་དང་ཕན་ཡོན་གྱི་རྒྱུ་གང་ལགས། བཅོམ་ལྡན་འདས་ཀྱིས་བསྟན་དུ་གསོལ། བཅོམ་ལྡན་འདས་ཀྱིས་ལྷའི་དབང་པོ་ལ་བཀའ་སྩལ་པ། གང་གིས་གནོད་སྦྱིན་རྣམས་ཀྱི་གཟུངས་འདི་གླེགས་བམ་ལ་གསེར་ཞུན་གྱིས་བྲིས་ནས། འཆང་བ་དང༌། ཀློག་པ་དང༌། ཀུན་ཆུབ་པར་བྱེད་པ་དང༌། གནས་དང༌། བང་མཛོད་གཙང་མར་མཆོད་པ་བྱས་ན། སངས་རྒྱས་སྟོང་གིས་དེ་ལ་བསྲུང་བ་དང༌། བསྐྱབ་པ་དང༌། སྦ་བར་འགྱུར་རོ། །བྱ་དང༌། རི་དྭགས་ཀྱི་རྣ་ལམ་དུ་གྲགས་ན་ཡང་དེ་དག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པའི་སངས་རྒྱས་པར་འགྱུར་རོ། །བྱོལ་སོང་དང༌། གཤིན་རྗེའི་འཇིག་རྟེན་དུ་ནམ་ཡང་སྐྱེ་བར་མི་འགྱུར་རོ། །གལ་ཏེ་མིར་སྐྱེས་ན་ཡང་རྒྱལ་རིགས་སུ་སྐྱེ་བར་འགྱུར་རོ། །གཟུགས་བཟང་བར་འགྱུར་རོ། །དབྱངས་སྙན་པར་འགྱུར་རོ། །ཤེས་རབ་ཆེ་བར་འགྱུར་རོ། །ཆོས་སྤྱོད་པའི་སྐལ་བ་དང་ལྡན་པར་འགྱུར་རོ། །ཟད་པ་མེད་པའི་ལོངས་སྤྱོད་དང་ལྡན་པར་འགྱུར་རོ། །མདོ་སྡེ་དཀོན་མཆོག་འདི་བཀླགས་པའི་ས་ཕྱོགས་དེ་ཡང་ཕྱག་བྱ་བའི་འོས་སུ་འགྱུར་རོ། །མཆོད་རྟེན་དུ་འགྱུར་རོ། །ཀློག་གམ།

ཀློག་ཏུ་འཇུག་པ་ནས། ཁ་ཏོན་དུ་འདོན་ན། དེའི་ལུས་ལ་ཡང་མཛེ་དང༌། ཤུ་བ་འབྲུམ་བུ་དང༌། བལ་ལྡོག་དང༌། ལྷོག་པ་དང༌། སྐེམ་པ་དང༌། དུག་དང༌། དབྱིག་དུག་དང༌། དུག་སྦྱར་མ་དང༌། བྱད་དང༌། དུས་མ་ཡིན་པར་འཆི་བ་འབྱུང་བར་མི་འགྱུར་རོ། །ལམ་དང་འབྲོག་དགོན་པར་སོང་ཡང་རུང་སྟེ། གཅན་གཟན་སྟག་དང༌། དོམ་དང༌། དྲེད་དང༌། མི་རྒོད་དང༌། སྦྲང་བུ་ཏྲེ་མ་བུ་ཀ་དང༌། ཏྲཻ་ལ་རྟ་དང༌། སྡིག་པ་དང༌། སྦྲུལ་ལ་སོགས་པའི་གནོད་པ་ཡང་འབྱུང་བར་མི་འགྱུར་རོ། །ནོར་དང༌། འབྲུ་དང༌། གསེར་དང༌། དངུལ་དང༌། དར་ཟབ་དང༌། རིན་པོ་ཆེའི་གཏེར་དང་ལྡན་པར་འགྱུར་རོ། །ནོར་དང༌། འབྲུ་དང༌། ཚེ་དང༌། བསོད་ནམས་དང༌། རིགས་བརྒྱུད་ཀྱི་དཔལ་དང་ལྡན་པར་འགྱུར་རོ། །བཅོམ་ལྡན་འདས་ཀྱིས་དེ་སྐད་ཅེས་བཀའ་བསྩལ་པ་དང༌། ལྷའི་དབང་པོ་བརྒྱ་བྱིན་དང༌། ནོར་ལྷའི་ཚོགས་ཐམས་ཅད་དང༌། ལྷ་དང༌། མི་དང༌། ལྷ་མ་ཡིན་དང༌། དྲི་ཟར་བཅས་པའི་འཇིག་རྟེན་ཡི་རངས་ཏེ། བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །གསེར་འོད་ལས་གནོད་སྦྱིན་ནོར་སྤེལ་བའི་གཟུངས། །ནོར་བུ་ཕྲེང་བའི་རྒྱུད་ལེའུ་བཅུ་དགུ་པའོ། །ཨོཾ་ནང་ནང༌། སྟེས་སྟིས་ཕུར། སྟིས་ཕུར་ནན། ཞུས་དག། །།