"$ ༄༅། །འབྲུ་སྤེལ་བའི་གཟུངས་བཞུགས། 

༄༅། །རྒྱ་གར་སྐད་དུ། ཨཱརྻ་ག་ན་རཏྣ་བྷ་ཡ་དྷ་ར་ནཱ་མ། བོད་སྐད་དུ། འཕགས་པ་ཚོགས་ཀྱི་བདག་པོ་རིན་པོ་ཆེའི་འབྲུའི་དཀོར་མཛོད་དང༌། འབྲུ་དང་ལོངས་སྤྱོད་སྤེལ་བ་ཞེས་བྱ་བའི་གཟུངས། འཕགས་པ་ཚོགས་ཀྱི་བདག་པོ་ལ་ཕྱག་འཚལ་ལོ། །རིན་ཆེན་མཛོད་དང་གཏེར་དབང་ཕྱུག །འབྲུ་དྲུག་སྦྱིན་དང་ལོངས་སྤྱོད་བདག །ཀུན་དབང་རྒྱལ་པོ་འཇིག་རྟེན་དཔལ། །བཙུན་མོ་ལེགས་སྦྱིན་དག་པའི་དབང༌། །འཁོར་བསྒྱུར་བྲན་རྣམས་ཡངས་པའི་སྦྱིན། །དེ་སོགས་དཔག་ཏུ་མེད་པ་རྣམས། །ཡིད་འཐད་འཆང་འདོན་རབ་ཏུ་འགྲུབ། །མི་ཟད་དཔག་མེད་མྱུར་འགྲུབ་གསོལ། །ཨོཾ་རཏྣ་ག་ན་ག་ན་པ་ཏི། རཏྣ་སརྦ་ཀུ་རུ་ཀུ་རུ། ཙུ་རུ་ཙུ་རུ། མུ་རུ་མུ་རུ། གྷ་གྷ་གྷ་གྷ། གྷ་གྷ་གྷ་གྷ། ན་མོ་ན་མ་ཡེ་ས་ཧུ། གཟུངས་འདིའི་བྱིན་རླབས་མཐུ་དབང་གིས། །རིན་ཆེན་ནོར་མཛོད་གཏེར་རྣམས་ལ། །མེ་ཆུ་རླུང་དགྲ་ས་གཡོས་དང༌། །འབྲུ་ནད་སད་སེར་རྩ་ནད་འཇིགས། །ཕ་རོལ་དགྲ་ཀུན་མ་རུང་འཚེ། །ལོག་ལྟ་གནོད་པ་ཐམས་ཅད་བཟློག །ཨོཾ་ཀྲོ་ཏ་ཙཀྲ། ར་ཙ་སརྦ་ཧ་ན་ཧཱུཾ་ཕཊ། ཁྲོ་རྒྱལ་འཁོར་ལོ་སྒྱུར་རྒྱལ་གྱིས། །གཏེར་དང་རིན་ཆེན་འབྲུ་དང་མཛོད། །རྒྱལ་པོ་བཙུན་མོ་འབངས་འཁོར་བཅས། །ཞིང་དང་ལོ་ཏོག་སྐྱེད་བྱེད་ཚལ། །དེ་དག་ཐམས་ཅད་བསྲུང་དུ་གསོལ། །འཇིག་རྟེན་དབང་ཕྱུག་རིན་པོ་ཆེ། །རིགས་བརྒྱུད་སྦྱིན་དང་ནོར་གྱི་དཔལ། །གང་འདོད་འབྱུང་དང་ལེགས་དབང་མཆོག །བཀྲ་ཤིས་སྦྱིན་དང་ཡོན་ཏན་གཏེར། །དཀྱིལ་འཁོར་འགྲུབ་དང་བརྟུལ་ཞུགས་ལྡན། །གང་གིས་མོས་ཕྱོགས་རྣམས་ལ་དགེ །དེ་དག་ཐམས་ཅད་མྱུར་འགྲུབ་ཤོག །ཨོཾ་ས་མནྟ་བྷ་དྲ་མ་གྷ་ལ་གྷ་ཏ་སྭཱ་ཧཱ། །གླང་ཆེན་དང་ནི་གཞོན་ནུ་དང༌། མཆེ་བ་གཅིག་དང་ཕྱག་བཞི་པ། །གླང་སྣ་དང་ནི་མགྲིན་སྔོན་དང༌། །གསུས་པོ་ཚེ་དང་ཕག་ཤེད་དང༌། །ཟླ་མདོག་དང་ནི་མལ་གྱིས་གཞོན། །ཚོགས་བདག་དང་ནི་སྙིང་རྗེ་ལྡན། །འདི་རྣམས་མཚན་གྱིས་ཁྱོད་ལ་བསྟོད། །འཕགས་པ་ཚོགས་ཀྱི་བདག་པོ་དཀོར་མཛོད་ཞིང་ཁམས་ཐམས་ཅད་སྤེལ་ཞིང་བསྲུང་བ་ཞེས་བྱ་བའི་གཟུངས་ལེའུ་བཅུ་དྲུག་པ་རྫོགས་སོ།། །།