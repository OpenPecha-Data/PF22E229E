"$ 

༄༅། །འབུམ་རྒྱས་འབྲིང་བསྡུས་གསུམ་དང༌། ཡི་གེ་གཅིག་མ་བཞུགས་སོ། ། ༄༅། །རྒྱ་གར་སྐད་དུ། ཤ་ཏ་ས་ཧ་སྲི་ཀ་པྲ་ཛྙཱ་པ་ར་མི་ཏ། བོད་སྐད་དུ། ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ། ཡུམ་ཆེན་མོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཕྱག་འཚལ་ལོ། ཏདྱ་ཐཱ། མུ་ནེ་དྷརྨེ། སཾ་གྲ་དྷརྨེ། ས་ཏ་ཨ་ནུ་གྲ་ཧ་དྷརྨེ། བྷཻ་ཤ་པ་ན་ས་པ། ཀ་ར་ཡ། པྲ་རི་ཏི་པ་དྷརྨེ། བྷཻ་ཤ་པ་ན་ས་བྷོ་དྷེ་དྷརྨེ། སརྦ་ཀ་ར་ཡ། པྲ་ཏ་ཕ་ཏེ་དྷརྨེ། ཏདྱ་ཐཱ། ཤྲཱི་སུ་ཏི་སྨྲི་ཏེ། ཛ་ཡ་བཱ་ཛི་ཡེ། དྷ་ར་ར་ནི་པྲཛྙཱེ་པ་རེ་སྭཱ་ཧཱ། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་ཅི་སྔོན་དངོས་པོ་ཡོད་པ་ཡང་མེད། དངོས་པོ་མེད་པ་ཡང་མེད། ངོ་བོ་ཉིད་ཀྱང་མེད། གཞན་གྱིས་དངོས་པོ་ཡང་མེད་ན། དེ་ལ་གང་ཡང་ཡོངས་སུ་ཤེས་པར་འགྱུར་བའི་ངོ་བོ་ཉིད་སྟོང་པ་ཉིད་ཅེས་བྱ་བ་ལྟ་ག་ལ་ཡོད་པར་འགྱུར་རེ་སྐན། ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ་ལས། ཆོས་ཉིད་མི་འགྱུར་བ་བསྟན་པ་ཞེས་བྱ་བའི་ལེའུ་སྟེ་བདུན་ཅུ་རྩ་གཉིས་པའོ། །བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ་རྫོགས་སོ། །འདི་བཏོན་པས་ཡུམ་ཆེན་མོ་བཏོན་པ་དང་མཉམ་པར་འགྱུར་རོ།། །། ༈ རྒྱ་གར་སྐད་དུ། པཉྩ་བིད་ཤ་ཏེ་ས་ཧ་སྲི་ཀ་པྲཛྙཱ་པ་ར་མི་ཏ། བོད་སྐད་དུ། ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་ཉི་ཤུ་ལྔ་པ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །འཕགས་པ་ཉན་ཐོས་དང༌། རང་སངས་རྒྱས་ཐམས་ཅད་ལ་ཕྱག་འཚལ་ལོ། །ཏདྱ་ཐཱ། པྲཛྙཱེ་པྲཛྙཱེ་མ་ཧཱ་པྲཛྙཱེ། ཨ་བ་བྷ་སེ་པྲཛྙཱ་སརྦ་ཀ་ར་ཐཱ་ཐྲ་ཀར་བྷི་ཐཱ། མ་ནི་སུ་ཏྲ་ཏི་མན་བྷ་ག་ཝ་ཏེ། སརྦ་ཛྙ་ན་སུ་དྷ་རི་བ་ས་ཧྲི་ཏ་ཡེ། མ་ཧཱ་སཾ་ག་ཏི། སི་ཏི་སི་ཏི། བྷུ་དྷུ་བྷུ་དྷུ། ཀཾ་པ་ཡ་ཀཾ་པ་ཡ། སྭ་ལ་སྭ་ལ། དྷ་ར་དྷ་ར། ས་ར་ས་ར། གརྫ་གརྫ། ཨ་གད་ཛ་ཡ། ཨ་གད་ཛ་ཡ། ཝ་ཀ་ཛ་ཡ། མ་བྷི་ལཾ་བྷ་སྭཱ་ཧཱ།

ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་ཉི་ཤུ་ལྔ་པ་ལས། ཕྱོགས་བཅུ་མཐའ་ཡས་མུ་མེད་པའི་འཇིག་རྟེན་གྱི་ཁམས་ཀྱི་སངས་རྒྱས་དང༌། བྱང་ཆུབ་སེམས་དཔའ་ཐམས་ཅད་དང༌། འདས་པ་དང༌། མ་འོངས་པ་དང༌། ད་ལྟར་བྱུང་བའི་འཕགས་པ་ཉན་ཐོས་དང༌། རང་སངས་རྒྱས་ཐམས་ཅད་ཀྱི་ཡུམ་ཞེས་བྱ་བ། བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་ཉི་ཤུ་ལྔ་པ་རྫོགས་སོ།། །།འདི་བཏོན་པས་ཉིས་ཁྲི་བཏོན་པ་དང་མཉམ་པར་འགྱུར་རོ། ། ༈ རྒྱ་གར་སྐད་དུ། ཨཱརྻ་ཨཥྚ་ས་ཧ་སྲི་ཀ་པྲཛྙཱཀྶྱ་པ་ར་མི་ཏ། བོད་སྐད་དུ། འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །ཏདྱ་ཐཱ་ཧྲི་སུ་ཏི་སྨྲི་ཏི། ཛ་ཡ་བཱི་ཛ་ཡ། དྷ་ན་དྷ་རི་ནི། པྲཛྙཱ་པ་རེ་སྭཱ་ཧཱ། འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པ་ལས། ཡོངས་སུ་གཏད་པའི་ལེའུ་ཞེས་བྱ་བ་སྟེ། སུམ་ཅུ་རྩ་གཉིས་པའོ། །བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པ་རྫོགས་སོ།། །།འདི་བཏོན་པས་འཕགས་པ་བརྒྱད་སྟོང་པ་བཏོན་པར་འགྱུར་རོ། །བསོད་ནམས་འཕེལ།། །། ༈ རྒྱ་གར་སྐད་དུ། ཨེ་ཀ་ཨཀྵ་རི་པྲ་ཛྙཱ་པ་ར་མི་ཏ། སརྦ་ཏ་ཐཱ་ག་ཏ་མ་ན་མ། བོད་སྐད་དུ། དེ་བཞིན་གཤེགས་པ་ཐམས་ཅད་ཀྱི་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་ཡི་གེ་གཅིག་མ་ཞེས་བྱ་བ། ཡུམ་ཆེན་མོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཕྱག་འཚལ་ལོ། །འདི་སྐད་བདག་ཀིས་ཐོས་པ་དུས་ཅིག་ན། བཅོམ་ལྡན་འདས་རྒྱལ་པོའི་ཁབ་ན་བྱ་རྒོད་ཕུང་པའི་རི་ལ་དགེ་སློང་བརྒྱ་ཕྲག་ཕྱེད་དང་བཅུ་གསུམ་དང༌། བྱང་ཆུབ་སེམས་དཔའི་འཁོར་བྱེ་བ་ཁྲག་ཁྲིག་མང་པོ་དང་ཐབས་གཅིག་ཏུ་བཞུགས་ཏེ། ཡང་དེའི་ཚེ་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་བཀའ་སྩལ་པ། ཀུན་དགའ་བོ་ཤེས་རབ་ཀྱི་ཕ་རོལ་ཏུ་ཕྱིན་པ་ཡི་གེ་གཅིག་མ་ཞེས་བྱ་བ་འདི།

སེམས་ཅན་ཐམས་ཅད་ལ་ཕན་པ་དང་བདེ་བའི་ཕྱིར་ཟུངས་ཤིག །འདི་ལྟ་སྟེ། ཨཿ བཅོམ་ལྡན་འདས་ཀྱིས་དེ་སྐད་ཅེས་བཀའ་བསྩལ་པ་དང༌། དགེ་སློང་དེ་དག་དང༌། བྱང་ཆུབ་སེམས་དཔའ་དང༌། ཐམས་ཅད་དང་ལྡན་པའི་འཁོར་དེ་དག་དང༌། ལྷ་དང༌། མི་དང༌། ལྷ་མ་ཡིན་དང༌། དྲི་ཟར་བཅས་པའི་འཇིག་རྟེན་ཡི་རངས་ཏེ། བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །དེ་བཞིན་གཤེགས་པ་ཐམས་ཅད་ཀྱི་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་ཡི་གེ་གཅིག་མ་ཞེས་བྱ་བའི་གཟུངས་རྫོགས་སོ།། །། ༈ ན་མོ་མཉྫུ་ཤྲཱི་ཀུ་མ་ར་བུདྡྷ་ཡ། ཏདྱ་ཐཱ། ཨོཾ་ཨ་ར་ཛེ་བི་ར་ཛེ། ཤུདྡྷེ་བི་ཤུདྡྷེ། ཤོ་དྷ་ནི་བི་ཤོ་དྷ་ནི། ཤོ་དྷ་ཡ་བི་ཤོ་དྷ་ཡ། ཨ་མ་ལེ་བི་མ་ལེ། ནིར་མ་ལེ། ཛ་ཡ་བ་ཏེ། རུ་རུ་ཙ་ལེ། ཧཱུྃ་ཧཱུཾ་ཧཱུྃ་ཕཊ་ཕཊ་ཕཊ་སྭཱ་ཧཱ། ཤེས་རབ་དང་བློ་འཕེལ་བར་གྱུར་ཅིག། །།