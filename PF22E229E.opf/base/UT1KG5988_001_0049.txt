"$ ༄༅། །འཕགས་པ་བར་དུ་གཅོད་པ་ཐམས་ཅད་རྣམ་པར་སྦྱོང་བ་ཞེས་བྱ་བ་བཞུགས། 

༄༅། །རྒྱ་གར་སྐད་དུ། ཨཱརྻ་སརྦ་ཨན་ཏ་ར་ཡ་བི་ཤོ་དྷ་ནི་ནཱ་མ་དྷ་ར་ནི། བོད་སྐད་དུ། འཕགས་པ་བར་དུ་གཅོད་པ་ཐམས་ཅད་རྣམ་པར་སྦྱོང་བ་ཞེས་བྱ་བའི་གཟུངས། །སངས་རྒྱས་ལ་ཕྱག་འཚལ་ལོ། །ཆོས་ལ་ཕྱག་འཚལ་ལོ། །དགེ་འདུན་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་རྒྱལ་པོའི་ཁབ་ཀྱི་ཤ་ར་ཕྱོགས་སུ་བྲམ་ཟེའི་གྲོང་ཤིང་ཨ་མྲའི་ཚལ་ཞེས་བྱ་བའི་བྱང་ཕྱོགས་ན་ལུས་འཕགས་རིའི་དབང་པོའི་བྲག་ཕུག་ན་བཞུགས་སོ། །དེ་ནས་ལྷའི་དབང་པོ་བརྒྱ་བྱིན་འཆི་འཕོ་བའི་ཚེའི་འདུ་བྱེད་ཀྱི་སྔ་ལྟས་བྱུང་ནས་སྐྲག་པ་སྐྱེས་ཏེ། བཙུན་མོ་དང་གཡོག་དང་བཅས་པ་བཅོམ་ལྡན་འདས་ཀྱི་གན་དུ་སོང་ནས་མགོ་བོས་ཕྱག་འཚལ་ཏེ་ལན་གསུམ་བསྐོར་བ་བྱས་ནས། ཕྱོགས་གཅིག་ཏུ་འདུག་ནས་དོན་དུ་གཉེར་བ་ཞུས་པ་དང༌། བཅོམ་ལྡན་འདས་ཀྱིས་བཀའ་སྩལ་པ། ཀོའུ་ཤི་ཀ་དེའི་ཕྱིར་ཁྱོད་བདུད་ཐམས་ཅད་དང༌། ཕྱིར་རྒོལ་བ་དང་བར་དུ་གཅོད་པ་ཐམས་ཅད་ཚར་གཅོད་པར་བྱེད་པ། བར་དུ་གཅོད་པ་ཐམས་ཅད་རྣམ་པར་སྦྱོང་བ་ཞེས་བྱ་བའི་རིག་སྔགས་ཀྱི་གཞི་འདི་རྣམས་ཉོན་ཅིག །ཏདྱ་ཐཱ། ཨ་བྷ་ཡེ་བྷ་ཡ་བི་ག་ཏེ། དྷ་ཡ་པ་རི་ཤོ་དྷ་ནེ། ཨ་བྷ་ཡེ་ཨ་བ་ཡ་ད་ནི། ནི་རུ་པ་ཀླི་ཥྚི། ཨ་ན་ཀུ་ལ་ཨ་ཀུ་ལ་པ་རི་ཤོ་དྷ་ནི། ཨ་ག་བི་ཀ་ལ་བི། ཨ་བ། ལ་བ་ན་ཨ་ཙུ་ཏེ། ཤུ་བྷེ་ཤུ་བྷེ། ཏེ་ཛེ་ཏེ་ཛེ་བ་ཏི། ཤ་མེ་ཨ་ཤ་མེ། མཻ་ཏྲེ་མཻ་ཏྱ་དྷི་ཏི་ཏེ་ཤོ། ཏ་ཥ་ཡེ་ནེ་ས་ཏྱེ། ས་ཏྱ་ད་ར་ཤི། ཨ་བི་དུད་དྷེ། ས་ཧི་ཏེ། ས་ཧི་ཧ་ཏེ། ཨརྦེ་ནི་ཨརྠ་སི་དྷི། ཨ་མྲི་ཏ་པ་ཏེ། ཨ་བྷི་ཏེ། བཛྲ་ས་ཏྱེ། ཨ་ཀྵ་ཡེ། ཨ་ཀྵ་ཡ་པྲ་བྷ་དྲན་ཏ་པ་རེ། ཤུདྡྷེ་ཤུདྡྷེ་པྲ་བྷེ། ཨ་ཝ་བྷཱ་སེ། ཨ་ཝ་བྷ་ས་པ་ཏེ། ཨུ་བ་ཡོ་ཀེ །ཨ་ནུད་ཏ་རེ། ས་མ་ཙིཏ་ཏེ། བུདྡྷ་ཨདྷིཥྛཱི་ཏེ། ཤི་ལེ་བི་ཤོ་དྷ་ནེ། ཨ་སཱ་ཧ་ར། སུ་ནི་གྲི་ཧི། ཏམ་མ་ར་བལ་ན་ན་མ། པ་ར་ཛ་ཡོ་དྲིཥྚི་ཀ་ཏྱ་ནཱ་ན། ཛྭ་ལ་ནན་ལྷ་མོ་ལ་ཀཱ་ཡ། ཨུད་ག་ཏཱ་ནཱན། དྷརྨ་ནི་དྷ་ན་སྱ།

ས་ར་གྲ་ཧ་ནི་དྷརྨ་ཀོ་ཤ་སྱ། ཀོའུ་ཤི་ཀ །ཁྱོད་ཀྱི་གསང་སྔགས་ཀྱི་གཞི་འདི་དག་གིས་བདུད་ཐམས་ཅད་དང་ཕས་ཀྱི་རྒོལ་བ་ཐམས་ཅད་ཚར་གཅོད་པར་འགྱུར་རོ། །སྔོན་གྱི་ལས་ཀྱི་རྣམ་པར་སྨིན་པ་མ་གཏོགས་པ་བར་དུ་གཅོད་པ་ཐམས་ཅད་མི་འབྱུང་ངོ༌། །དོན་ཐམས་ཅད་ཀྱང་འགྲུབ་པར་འགྱུར་རོ། །བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་པ་དང༌། ལྷའི་དབང་པོ་བརྒྱ་བྱིན་ཡི་རངས་ཏེ་དེའི་ཚེ་འདི་སྐད་དུ། ཁོ་བོ་ལྷ་ལས་མ་གྱུར་ལ། །འདི་ཉིད་ན་ནི་འདུག་བཞིན་དུ། །ཁོ་བོས་ཚེ་ཡང་ཐོབ་ཟིན་གྱིས། །གྲོགས་དག་དེ་ལྟར་ཤེས་པར་གྱིས། །ཞེས་ཆེད་དུ་བརྗོད་པས་ནི་ཆེད་དུ་བརྗོད་དོ། །འདིའི་མཐུས་བར་དུ་གཅོད་པ་དང༌། གེགས་དང་ལོག་པར་འདྲེན་པ་ཐམས་ཅད་མེད་པར་གྱུར་ཅིག །ཕུན་སུམ་ཚོགས་པ་ཐམས་ཅད་འགྲུབ་པར་གྱུར་ཅིག །ན་མོ་ཨརྒེ་ཏུ་ལེ་ན་གེ་ཙ་ན་ད་ནི་ཡེ་ས་ཧཱ། སརྦ་ཨརྦ་སརྡ་ནེ་ཡེ་སྭཱ་ཧཱ། ད་ར་མརྠ་སརྡ་ནི་ཡེ་སྭཱ་ཧཱ། །སརྦ་ཨ་ན་ཏ་རཱ་ཡ་བི་ཤོ་དྷ་ན་ཡེ་སྭཱ་ཧཱ། །བཅོམ་ལྡན་འདས་ཀྱིས་དེ་སྐད་ཅེས་བཀའ་བསྩལ་ནས། བརྒྱ་བྱིན་བཙུན་མོའི་འཁོར་དང་བཅས་པ་ཐམས་ཅད་ཡི་རངས་ཏེ། བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །འཕགས་པ་བར་དུ་གཅོད་པ་ཐམས་ཅད་རྣམ་པར་སྦྱོང་བ་ཞེས་བྱ་བའི་གཟུངས་རྫོགས་སོ།། །།