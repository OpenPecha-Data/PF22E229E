"$ ༄༅། །འཕགས་མ་རི་ཁྲོད་ལོ་མ་གྱོན་མ་ཞེས་བྱ་བ་བཞུགས།

༄༅། །གར་སྐད་དུ། ཨཱརྻ་པརྣ་ཤ་བ་རི་ནཱ་མ་དྷ་ར་ཎི། བོད་སྐད་དུ། འཕགས་མ་རི་ཁྲོད་ལོ་མ་གྱོན་པ་ཞེས་བྱ་བའི་གཟུངས། དཀོན་མཆོག་གསུམ་ལ་ཕྱག་འཚལ་ལོ། །དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འོད་དཔག་མེད་ལ་ཕྱག་འཚལ་ལོ། །བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་ཐུགས་རྗེ་ཆེན་པོ་དང་ལྡན་པ་ལ་ཕྱག་འཚལ་ལོ། །བྱང་ཆུབ་སེམས་དཔའ་སེམས་དཔའ་ཆེན་པོ་མཐུ་ཆེན་ཐོབ་ལ་ཕྱག་འཚལ་ལོ། །མིའུ་ཐུང་ཁྱོད་ལ་ཕྱག་འཚལ་ལོ། །བཅོམ་ལྡན་འདས་མ་མིའུ་ཐུང་ཤ་ཟ་མོ། རི་ཁྲོད་ལོ་མ་གྱོན་པ་ཤ་ཟ་མོ་ཁྱོད་ལ་ཕྱག་འཚལ་ལོ། །ཞགས་པ་དང་དགྲ་སྟ་ཐོགས་མ་འཇིགས་པ་གང་དག་ཅི་བྱུང་བ་དེ་དག་ཐམས་ཅད་དང༌། ཡམས་ཀྱི་ནད་གང་དག་ཅི་བྱུང་ཡང་རུང་བ་དང༌། འཆི་བྱེད་གང་དག་ཅི་བྱུང་ཡང་རུང་བ་དང༌། འཆི་བྱེད་ཆེན་པོ་གང་དག་ཅི་བྱུང་ཡང་རུང་བ་དང༌། གནོད་པ་གང་དག་ཅི་བྱུང་ཡང་རུང་བ་དང༌། འཁྲུག་པ་གང་དག་ཅི་བྱུང་ཡང་རུང་བ་དང༌། ཁོང་དུ་གནོད་པ་གང་དག་ཅི་བྱུང་ཡང་རུང་བ་དང༌། གང་དག་ཅི་བྱུང་བ་དེ་དག་ཐམས་ཅད་ནི་བྱིས་པ་ཁོ་ན་ལ་བྱུང་གི །མཁས་པ་དག་ལ་ནི་མ་ཡིན་ནོ། བདེན་པ་དང་བདེན་པའི་ཚིག་དེས་སོང་ཞིག་སོང་ཞིག །མཁས་པས་བྱིན་གྱིས་བརླབས་པའི་གསང་སྔགས་ཀྱི་གཞི་འདི་དག་གིས་ཆེ་གེ་མོ་ཞེས་བྱ་བ་ལ་བསྲུང་བར་གྱིས་ཤིག །ཡོངས་སུ་བསྐྱབ་པ་དང༌། ཡོངས་སུ་བཟུང་བ་དང༌། ཡོངས་སུ་བསྐྱང་བ་དང༌། ཞི་བ་དང་བདེ་ལེགས་སུ་འགྱུར་བ་དང༌། ཆད་པ་སྤང་བ་དང༌། མཚོན་ཆ་སྤང་བ་དང༌། དུག་གཞིལ་བ་དང༌། དུག་བསད་པ་དང༌། མཚམས་བཅད་པ་དང༌། ས་བཅིང་བར་གྱིས་ཤིག །ཏདྱ་ཐཱ། ཨོཾ་ཨ་མྲྀ་ཏེ། ཨཱ་ཤཱ་སྟང་གི །མཱ་མཱ་རཱ། མཱ་མཱ་རཱ། །ཤ་མཱ་པཱ་ར། ཤ་མ་ཨུ་པ་ཤ་མཱ། ཏུ་ནུ་པཱི། ནུ་ཏུ་ཏུ་ཏུ། ཏུ་མུ་ལེ་སྭཱ་ཧཱ། ན་མ་ཤ་བ་ར་ན་ནན། ཨོཾ་པི་ཤ་ཙི་པརྣ་ཤ་བ་རི་པི་ཤ་ཙི་སྭཱ་ཧཱ། ཨོཾ་པརྣ་ཤ་བ་རི་ཧཱུཾ་ཕཊ། ཨོཾ་ཨངྒུ་རེ་པརྣ་ཤ་བ་རི་ཡེ་སྭཱ་ཧཱ།

ཨོཾ་པི་ཤ་ཙི་པརྣ་ཤ་བ་རི་སྭཱ་ཧཱ། སརྦ་མ་རི་བཱ་ཤ་མ་ནི། སརྦ་དུཥྚན་ནི་བྷན་དྷ་མུ་ག་ན་ཧཱུཾ་ཕཊ་སྭཱ་ཧཱ། འཕགས་མ་རི་ཁྲོད་ལོ་མ་གྱོན་པའི་གཟུངས་རྫོགས་སོ།། །།